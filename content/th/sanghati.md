# ผ้าสังฆาฏิ

## การเลือกผ้า

สังฆาฎิ ผ้าที่เหมาะแต่การตัดสังฆาฏิควรเป็นผ้าบาง เช่นป่านอินเดีย ป่านมัสลิน ผ้าลีนิน ป่านอินเดียจะเป็นผ้าที่บางมากตัดเป็นสังฆาฏิแล้วจะหนาเท่ากับจีวรที่ตัดด้วยผ้าป่านมัสลิน

## การกะขนาดขนาดผ้า

สังฆาฏิจะวิธีการวัดและขีดเช่นเดียวกันกับจีวร จะแตกต่างก็ตรงที่ต้องตัดเส้นตัดของทุกขันธ์ให้แยกชิ้นกัน และต้องทำขันธ์แต่ละขันธ์ให้มีขันธ์ที่เป็นเงาซึ่งกันและกัน เพื่อจะได้เย็บเป็นสองชั้นได้ ดังนั้นสังฆาฎิ จะมีผ้าทั้งหมด 18 ชิ้น ชิ้นที่ 1-9 การขีดผ้าจะเหมือนกับจีวรทุกประการ

## การขีดขันธ์ที่เป็นเงา

(1) ตัดผ้าทุกขันธ์ให้เท่ากับขันธ์ 1-9

(2) นำขันธ์แต่ละขันธ์มาประกบกันทีละขันธ์

(3) จุดตามเส้นของชุดแรก

(4) พลิกผ้าขึ้นมาขีดเพื่อให้ทั้งชิ้น เป็นเงาซึ่งกันและกัน หมายความว่ามีเส้นแต่ละเส้นตรงกัน แต่คนละด้าน

(5) พับผ้าซ้อนกันไว้แยกเป็นแต่ละขันธ์ เพื่อป้องกันความสับสน

## การเย็บ

(1) เย็บขึ้นกระดูกกุสิ _เส้นขาด_ แต่ละเส้นยาวประมาณ 10 ซม. ที่ไม่ต้องเย็บตลอดแนวเพราะเราจะเย็บเส้นนี้ตอนประกบผ้าสองชิ้นเข้ากัน เส้นอัฑฒกุสิ _เส้นขวาง_ เย็บตลอดแนว เย็บเช่นนี้ทุกๆ ชิ้น เก็บไว้เป็นคู่เพื่อกันลืม

<figure>
  <img src="/img/sanghati/photos/th-sanghati-sewing01.jpg" title="ขึ้นกระดูกผ้าทุกชิ้น" alt="make the seam" width="500">
  <figcaption>ขึ้นกระดูกผ้าทุกชิ้น</figcaption>
</figure>

(2) เมื่อเสร็จการขึ้นกระดูกแล้ว เริ่มประกบเส้นอัฑฒกุสิ (เส้นขวาง) ของขันธ์ที 5 หรือขันธ์กลางด้านบน จุดสังเกตุคือ แนวกระดูกเส้นขาดของขันธ์ และขัณ์ที่เป็นเงาต้องตรงกันทั้งสองด้าน ชายผ้าไม่เสมอไม่เป็นไร เมื่อได้ตำแหน่งที่ดีแล้วใช้เข็มหมุดยึดไว้ แล้วเย็บให้ชิดแนวตะเข็บเดิม ให้แนวตะเข็บใหม่อยู่ทางด้านผ้าชิ้นใหญ่ แนวตะเข็บเดิมอยู่ริมผ้า

<table>
<tbody>
  <tr>
   <td> 
   <figure>
   <img src="/img/sanghati/photos/th-sanghati-sewing02.jpg" title="นำผ้าสองด้านมาประกบกระดูกเขาหากัน" alt="join midle layer #1" width="250"> 
   <figcaption>นำผ้าสองด้านมาประกบกระดูกเขาหากัน</figcaption>
   </figure>
   </td>
   <td> 
   <figure>
   <img src="/img/sanghati/photos/th-sanghati-sewing03.jpg" title="พับด้านบนลง ให้แนวเส้นกุสิ และอัฑฒะกุสิเสมอกัน" alt="Join midle panel #2" width="250"> 
   <figcaption>พับด้านบนลง ให้แนวเส้นกุสิ และอัฑฒะกุสิเสมอกันนำผ้าสองด้านมาประกบกระดูกเขาหากัน</figcaption>
   </figure> 
   </td>
</tr>
  <tr>
   <td> 
   <figure>
   <img src="/img/sanghati/photos/th-sanghati-sewing03.jpg" title="พับผืนล่างลงลักษณะเดียวกัน ได้ตำแหน่งดีแล้วกลัดด้วยเข็มหมุด" alt="Join midle panel #3" width="250"> 
   <figcaption>พับผืนล่างลงลักษณะเดียวกัน ได้ตำแหน่งดีแล้วกลัดด้วยเข็มหมุด</figcaption>
   </figure>
   </td>
   <td> 
   <figure>
   <img src="/img/sanghati/photos/th-sanghati-sewing04.jpg" title=" เย็บเส้นอัฑฒะกุสิ หลังกระดูก เมื่อสำเร็จคลี่ผ้าออกจะเห็น ช่องอัฑฒะกุสิเป็นคลอง" alt="Join midle panel #4" width="250"> 
   <figcaption>เย็บเส้นอัฑฒะกุสิ หลังกระดูก เมื่อสำเร็จคลี่ผ้าออกจะเห็น ช่องอัฑฒะกุสิเป็นคลอง</figcaption>
   </figure> 
   </td>
</tr>
</tbod>
<table>

(3) เย็บเส้นอัฑฒะกุสิ เส้นขาดด้านล่าง ในลักษณะเดียวกับ เส้นด้านบน เมื่อเสร็จคลี่ผ้าออกจะเห็นช่อง อัฑฒะกุสิเป็นเหมือนคลอง มณฑลทั้งบนและล่างเป็นฝั่ง

(4) ประกบเย็บเส้นกุสิ (เส้นขาด) เข้าด้วยกันทั้งสองด้าน ในขันธ์นี้จะมีทั้งหมดสี่เส้น จุดสังเกตุคือใช้แนวเส้นอัฑฒะกุสิเป็นจุดศูนย์กลางในการเย็บ เวลาพับ เข้าหาตัวและเมื่อพับแล้วต้องถูกห่อ


<figure>
  <img src="/img/sanghati/photos/th-sanghati-sewing06.jpg" title="ประกบเส้นกุสิเข้าด้วยกัน" alt="Join Kusi Line" width="500">
  <figcaption>ประกบเส้นกุสิเข้าด้วยกัน</figcaption>
</figure>

(5) เมื่อประกบแนวเส้นกุสิ _เส้นขาด_ ทั้งสองด้านเข้าด้วยกัน จะสังเกตุว่าผ้าจะห่อเป็นถุงเสมอ

<figure>
  <img src="/img/sanghati/photos/th-sanghati-sewing07.jpg" title="ด้านที่จะเย็บจะห่อส่วนอื่นเสมอ" alt="Cover other parts" width="500">
  <figcaption>ด้านที่จะเย็บจะห่อส่วนอื่นเสมอ</figcaption>
</figure>

(6) เริ่มเย็บห่างจากจุดพับประมาณ 2-4 ซม. ผ้าจะได้ไม่ย่น และ เมื่อเย็บเสร็จแล้วผ้าจะมีสองชั้น มีลักษณะเป็นถุง ช่องกุสิ และอัฑฒะกุสิจะเป็นคลอง

<figure>
  <img src="/img/sanghati/photos/th-sanghati-sewing08.jpg" title="เริ่มเย็บห่างจุดพับประมาณ 2-4 ซม." alt="Starting point" width="500">
  <figcaption>เริ่มเย็บห่างจุดพับประมาณ 2-4 ซม.</figcaption>
</figure>

### ขันธ์ที่ 4 และ 6

(1) พลิกผ้าของขันธ์ที่ 4 ให้คลุมขันธ์ที่ 5 จะเห็นว่าผ้ามี 4 ชั้น

<figure>
  <img src="/img/sanghati/photos/th-sanghati-sewing08.jpg" title="ซ้อนผ้าขันธ์ที่ 4 ให้คลุมขันธ์ 5" alt="Join the 4th and 5th" width="500">
  <figcaption>ซ้อนผ้าขันธ์ที่ 4 ให้คลุมขันธ์ 5</figcaption>
</figure>

(2) เย็บตามแนวเส้นตัด ให้ห่างจากชายผ้าพแประมาณเพื่อไม่ให้พลาดในการเย็บ และเพื่อต่อผ้าทั้งสี่ชั้นเข้าด้วยกัน ตรวจให้แน่ใจว่าผ้าทุกชิ้นเย็บติดกันดี

<figure>
  <img src="/img/sanghati/photos/th-sanghati-sewing08.jpg" title="เย็บให้ผ้าทั้งสี่ชั้นติดกันให้ดี" alt="Sew 4 layers" width="500">
  <figcaption>ซ้อนผ้าขันธ์ที่ 4 ให้คลุมขันธ์ 5</figcaption>
</figure>

(3) ขลิบให้ตะเข็บเล็กที่สุด

<figure>
  <img src="/img/sanghati/photos/th-sanghati-sewing08.jpg" title="ขลิบตะเข็บให้เล็กประมาณ 2 มิลลิเมตร" alt="Trim" width="500">
  <figcaption>ขลิบตะเข็บให้เล็กประมาณ 2 มิลลิเมตร</figcaption>
</figure>

(4) คลี่ผ้ามาเพื่อประกบเย็บเส้นอัฑฒกุสิของขันธ์ และขันธ์เงา

(5) ประกบเย็บเส้นกุสิ (เส้นขาด) ของขันธ์ และขันธ์เงา

(6) เมื่อเสร็จแล้วผ้าจะเป็น 2 ชั้น และมีลักษณะเป็นถุงเหมือนขันธ์ที่ 5

(7) เย็บขันธ์ที่ 6 ในลักษณะเดียวกันกับขันธ์ 4 เพียงแต่อยู่คนละด้านของขันธ์ที่ 5

### ขันธ์ที่ 7-9

มีการเย็บลักษณะการเย็บเหมือนกับกับ ขันธ์ที่ 4 และ 6 เพียงแต่ต่อขันธ์ให้ถูกต้องตามลำดับเท่านั้น

_เมื่อเย็บเสร็จแล้วจะเห็นว่าผ้าสังฆาฎิเป็นผ้าสองชั้น แต่ไม่เห็นรอยเย็บ การใส่อนุวาต ลูกดุม และรังดุม ก็จะเหมือนกันกับจีวรทุกประการ_
