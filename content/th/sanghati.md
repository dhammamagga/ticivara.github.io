# ผ้าสังฆาฏิ

## การเลือกผ้า

สังฆาฎิ ผ้าที่เหมาะแต่การตัดสังฆาฏิควรเป็นผ้าบาง เช่นป่านอินเดีย ป่านมัสลิน ผ้าลีนิน ป่านอินเดียจะเป็นผ้าที่บางมากตัดเป็นสังฆาฏิแล้วจะหนาเท่ากับจีวรที่ตัดด้วยผ้าป่านมัสลิน

## การกะขนาดขนาดผ้า

สังฆาฏิจะวิธีการวัดและขีดเช่นเดียวกันกับจีวร จะแตกต่างก็ตรงที่ต้องตัดเส้นตัดของทุกขัณฑ์ให้แยกชิ้นกัน และต้องทำขัณฑ์แต่ละขัณฑ์ให้มีขัณฑ์ที่เป็นเงาซึ่งกันและกัน เพื่อจะได้เย็บเป็นสองชั้นได้ ดังนั้นสังฆาฎิ จะมีผ้าทั้งหมด 18 ชิ้น ชิ้นที่ 1-9 การขีดผ้าจะเหมือนกับจีวรทุกประการ

## การขีดขัณฑ์ที่เป็นเงา

(1) ตัดผ้าทุกขัณฑ์ให้เท่ากับขัณฑ์ 1-9

(2) นำขัณฑ์แต่ละขัณฑ์มาประกบกันทีละขัณฑ์

(3) จุดตามเส้นของชุดแรก

(4) พลิกผ้าขึ้นมาขีดเพื่อให้ทั้งชิ้น เป็นเงาซึ่งกันและกัน หมายความว่ามีเส้นแต่ละเส้นตรงกัน แต่คนละด้าน

(5) พับผ้าซ้อนกันไว้แยกเป็นแต่ละขัณฑ์ เพื่อป้องกันความสับสน

## การเย็บ

(1) เย็บขึ้นกระดูกกุสิ _เส้นขาด_ แต่ละเส้นยาวประมาณ 10 ซม. ที่ไม่ต้องเย็บตลอดแนวเพราะเราจะเย็บเส้นนี้ตอนประกบผ้าสองชิ้นเข้ากัน เส้นอัฑฒกุสิ _เส้นขวาง_ เย็บตลอดแนว เย็บเช่นนี้ทุกๆ ชิ้น เก็บไว้เป็นคู่เพื่อกันลืม

<figure>
  <img src="/img/sanghati/photos/th\_saghathi\_sewing01.jpg" title="ขึ้นกระดูกผ้าทุกชิ้น" alt="make the seam">
  <figcaption>ขึ้นกระดูกผ้าทุกชิ้น</figcaption>
</figure>

(2) เมื่อเสร็จการขึ้นกระดูกแล้ว เริ่มประกบเส้นอัฑฒกุสิ (เส้นขวาง) ของขัณฑ์ที 5 หรือขัณฑ์กลางด้านบน จุดสังเกตุคือ แนวกระดูกเส้นขาดของขัณฑ์ และขัณ์ที่เป็นเงาต้องตรงกันทั้งสองด้าน ชายผ้าไม่เสมอไม่เป็นไร เมื่อได้ตำแหน่งที่ดีแล้วใช้เข็มหมุดยึดไว้ แล้วเย็บให้ชิดแนวตะเข็บเดิม ให้แนวตะเข็บใหม่อยู่ทางด้านผ้าชิ้นใหญ่ แนวตะเข็บเดิมอยู่ริมผ้า

<table>
<tbody>
<tr>
<td> <img src="img/sanghati/photos/th\_saghathi\_sewing02.jpg"> </td>
<td> <img src="img/sanghati/photos/th\_saghathi\_sewing02.jpg"> </td>
</tr>
</tbod>
<table>

|    |    |
| -- | -- |
| ![join layers 1](../../html/img/sanghati/photos/th_sanghati_sewing02.jpg) | ![jion layers 2](../../html/img/sanghati/photos/th_sanghati_sewing03.jpg) |
| นำผ้าสองด้านมาประกบกระดูกเขาหากัน | พับด้านบนลง ให้แนวเส้นกุสิ และอัฑฒะกุสิเสมอกัน |
|    |    |
| ![pining](../../html/img/sanghati/photos/th_sanghati_sewing04.jpg) | ![sew short line](../../html/img/sanghati/photos/th_sanghati_sewing05.jpg) |
 | พับผืนล่างลงลักษณะเดียวกัน ได้ตำแหน่งดีแล้วกลัดด้วยเข็มหมุด | เย็บเส้นอัฑฒะกุสิ หลังกระดูก เมื่อสำเร็จคลี่ผ้าออกจะเห็น ช่องอัฑฒะกุสิเป็นคลอง |

(3) เย็บเส้นอัฑฒะกุสิ เส้นขาดด้านล่าง ในลักษณะเดียวกับ เส้นด้านบน เมื่อเสร็จคลี่ผ้าออกจะเห็นช่อง อัฑฒะกุสิเป็นเหมือนคลอง มณฑลทั้งบนและล่างเป็นฝั่ง

(4) ประกบเย็บเส้นกุสิ (เส้นขาด) เข้าด้วยกันทั้งสองด้าน ในขัณฑ์นี้จะมีทั้งหมดสี่เส้น จุดสังเกตุคือใช้แนวเส้นอัฑฒะกุสิเป็นจุุดศูนย์กลางในการเย็บ เวลาพับ เข้าหาตัวและเมื่อพับแล้วต้องถูกห่อ

|    |
| -- |
| ![join layers](../../html/img/sanghati/photos/th_sanghati_sewing06.jpg) |
| ประกบเส้นกุสิเข้าด้วยกัน |

(5) เมื่อประกบแนวเส้นกุสิ (เส้นขาด) ทั้งสองด้านเข้าด้วยกัน จะสังเกตุว่าผ้าจะห่อเป็นถุงเสมอ

|    |
| -- |
| ![join layers](../../html/img/sanghati/photos/th_sanghati_sewing07.jpg) |
| ด้านที่จะเย็บจะห่อส่วนอื่นเสมอ |

(6) เริ่มเย็บห่างจากจุดพับประมาณ 2-4 ซม. ผ้าจะได้ไม่ย่น

|    |
| -- |
| ![join layers](../../html/img/sanghati/photos/th_sanghati_sewing08.jpg) |
| เริ่มเย็บห่างจุดพับประมาณ 2-4 ซม. |

เมื่อเย็บเสร็จแล้วผ้าจะมีสองชั้น มีลักษณะเป็นถุง ช่องกุสิ และอัฑฒะกุสิจะเป็นคลอง

### ขัณฑ์ที่ 4 และ 6

(1) พลิกผ้าของขัณฑ์ที่ 4 ให้คลุมขัณฑ์ที่ 5 จะเห็นว่าผ้ามี 4 ชั้น

|    |
| -- |
| ![join panels](../../html/img/sanghati/photos/th_sanghati_sewing09.jpg) |
| ซ้อนผ้าขัณฑ์ที่ 4 ให้คลุมขัณฑ์ 5 |

(2) เย็บตามแนวเส้นตัด ให้ห่างจากชายผ้าพแประมาณเพื่อไม่ให้พลาดในการเย็บ และเพื่อต่อผ้าทั้งสี่ชั้นเข้าด้วยกัน ตรวจให้แน่ใจว่าผ้าทุกชิ้นเย็บติดกันดี

|    |
| -- |
| ![sew panels](../../html/img/sanghati/photos/th_sanghati_sewing10.jpg)  |
| เย็บให่ผ้าทั้งสี่ชั้นติดกันให้ดี |

(3) ขลิบให้ตะเข็บเล็กที่สุด

|    |
| -- |
| ![trim](../../html/img/sanghati/photos/th_sanghati_sewing11.jpg)        |
| ขลิบตะเข็บให้เล็ก |

(4) คลี่ผ้ามาเพื่อประกบเย็บเส้นอัฑฒกุสิของขัณฑ์ และขัณฑ์เงา

(5) ประกบเย็บเส้นกุสิ (เส้นขาด) ของขัณฑ์ และขัณฑ์เงา

(6) เมื่อเสร็จแล้วผ้าจะเป็น 2 ชั้น และมีลักษณะเป็นถุงเหมือนขัณฑ์ที่ 5

(7) เย็บขัณฑ์ที่ 6 ในลักษณะเดียวกันกับขัณฑ์ 4 เพียงแต่อยู่คนละด้านของขัณฑ์ที่ 5

### ขัณฑ์ที่ 7-9

มีการเย็บลักษณะการเย็บเหมือนกับกับ ขัณฑ์ที่ 4 และ 6 เพียงแต่ต่อขัณฑ์ให้ถูกต้องตามลำดับเท่านั้น

_เมื่อเย็บเสร็จแล้วจะเห็นว่าผ้าสังฆาฎิเป็นผ้าสองชั้น แต่ไม่เห็นรอยเย็บ การใส่อนุวาต ลูกดุม และรังดุม ก็จะเหมือนกันกับจีวรทุกประการ_
